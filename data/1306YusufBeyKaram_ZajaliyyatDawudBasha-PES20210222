

  

 يقول داود في قول بادي ~ انا داود كياد الاعادي 
 يا كرم اسمع ما بقول لك ~ بشوري عليك بطل هلعنادي. 
 ملوك الارض السبعا خاتمين ~ لي برق نحاس مرقوم في سوادي 
 جايي اليوم حافظ علي الرعايا ~ اثناعشر مال باخد من بلادي 
 لا تتبع سلمان بتظلم روحك ~ هلي متلك ما بيلقا طرادي
 ادي الطاعة واعمل ما تريده ~ شريك الحكم اعمل مالك اراده
 هي دولي ما بتلقا حربها ~ سيفها طويل علي طول المدادي
 
 فلما فرغ داود من كلامه والبيك يسمع نظامه فصار يرد عليهويقول وعمر السامعين يطول 
 يقول البيك كرم المسما ~ يا كدعان شدوا علي الجوادي 
 جا داود بعسكر كتيره ~ اثنا عشر الف تحت ايدي جنادي
 يا داود طاوع وارجع ~ ولا تجعل علي نفسك نكادي
 لا تتكنا علينا في رجالك ~ عندي رجال الوفا بتنادي
 اولاد الناس لا تحطها بذمتك ~ مهما فعلة ما بان لك افادي 
 ان جات اسطنبول وكل نظامها ~ شبيه الزرع لاحصدهم حصادي
 بميل فيهم ميمنه مع ميصره ~ وبفنيهم بصارم البولادي .
 بخلي الروس كالبطيخ تكرج ~ يبقا الدم جاري للركاب
 ابو سلمان وريني فعالك ~ اقلع شالك والبس اللبادي 
 اليوم يوم الحرب لا يا توما ~ يا سبع البر يا عفير البوادي
 شدوا لي علي العنازي عاجل ~ لا قطع النظام بالتوكادي 
 
 فلما البيك فرغ من كلامه وداود يسمع نظامه فصار يرد عليه وعمر السامعين يطول 
 يقول داود العقل مني طاره ~ القلب شاعل هبة فيه الناره
 يا كرم اسمع كلامي وافتهم ~ انا بقول لك بالذي قد شاره
 جاني من اسطمبول مع برايد ~ مرقوم فيها الخط والاسطاره 
 انا داود قادوم السرايا ~ انا داود من فروع كباره 
 جايي لصوريا بحكم عادل ~ باخدها بيسبغي والاطباره
 انت يا كرم طاوع ولا تجاسر ~ اسلم بروحك خير ما تروح خساره 

 فلما داود فرغ من كلامه والبيك يسمع نظامه وصار يرد عليه ويقول وعمر السامين يطول 
 صاح البيك صيحا جاهلييه ~ كفاني سموح بالزمان كفاني 
 ما بقيت اشفق ولا عدة انا براقي ~ ولا مخلوق بقا يرجاني 
 فشرة الانظام وانا لامحيها ~ ولني بخلي ولا واحد انساني 
 