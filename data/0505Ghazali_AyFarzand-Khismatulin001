

[مقدمه گرداورنده]
هذا الرسالة من انشاء
الامام حجة‌الاسلام محمد بن محمد بن محمد الغزالی الطوسی،
 روح الله روحه وطيب تربته. 
رب وفق وتم بالخير
بدان که يکی از جملة شاگردان و تلميذان خواجة امام حجة‌الاسلام محمد الغزالی، قدس الله روحه العزيز، بعد از ان که در خدمت وی سال‌ها علم خوانده بود و از هر علمی بهرة تمام حاصل کرده، روزی با خويش انديشه کرد که: «من سال‌ها رنج بردم و علم بسيار از هر نوعی حاصل کردم، و تا کنون ندانم که از اين علمها کدام نافع خواهد بود و دستگير من خواهد گشت و در گور مونس من باشد و چراغ گور و عرصات من خواهد گرديد، و کدام نافع من نخواهد بود تا ترک کنم و از ان دور باشم که پيغامبر، صلی الله عليه وسلم، از ان با پناه خدای تعالی رفته‌است و گفته: اعوذ بک من علم لاينفع».
پس چند روز در اين انديشه بود، به‌عاقبت اين اشکال به‌حکم استفتا به‌خدمت خواجة امام حجة‌الاسلام نوشته با چند مسءلة ديگر و التماس نصيحتی نيز بکرد و دعاءی استدعا نمود که پيوسته خواند و گفت: «اگر چه مولانا در جواب اين ملتمسها کتب بسيار ساخته چون احيا و کيميا و جواهر القران و منهاج السنة و ديگر رساله‌ها، اما اين ضعيف چيزی مي‌خواهد که يک تا کاغذ باشد تا پيوسته مطالعه کند و به‌عمل اورد».
پس حجة‌الاسلام در جواب او اين فصل نوشت. و من الله الاعانة!

بسم الله الرحمن الرحيم
رب، زدني علما نافعا!
[] بدان، ای فرزند عزيز و ای دوست مخلص، اطال الله بقاءک في‌طاعته وسلک بک سبيل احباءه، که منشور نصيحت‌ها از حضرت محمد رسول ‌الله، عليه السلام، بود. و هر نصيحتی که نه از حضرت وی نويسند // و فرمايند، فايدة بيش از پيش ندهد. و بسی نصيحت ‌ها و نامه‌ها که از ان حضرت به‌عالميان نوشته‌اند و فرموده‌اند. اگر از ان نصيحتها چيزی به‌تو رسيده‌است، ترا به‌نصيحت من چه حاجت است؟ و اگر از ان نصيحتها چيزی به‌تو نرسيده‌است، پس با من بگوی که تحصيل چند سالة تو خود چيست؟
[] ای فرزند، از نصيحت‌ها که ان حضرت به‌عالميان فرموده‌اند، يکی  اين است که: «علامة اعراض الله تعالي من العبد اشتغاله بما لا يعنيه». «وان امرء ذهب ساعة من عمره في غير ما خلق له لحري ان يطول عليه حسرته». «ومن جاوز الاربعين ولم يغلب خيره شره، فليستجهز جهازا الي النار». جهان را اين نصيحت و موعظت کفايت است.
[] ای فرزند، نصيحت کردن  اسان است. دشواری  در قبول کردن است، زيرا که طعم نصيحت در کام هواپرستان  تلخ است. و مشتهيات محبوب ايشان علی‌الخصوص بر کسی که به‌طلب علوم رسمی و فضل و هنر دنيوی مشغول است، همچون ان فرزند، زيرا که طالب علم پندارد که علم مجرد وسيلت وی خواهد بود و نجات و خلاص و رستگاری در تحصيل علم است و بس، و از عمل خود مستغنی است و او را به‌عمل حاجت نيست. و اين خود  اعتقادی بد است و مذهب فلاسفه است. ای سبحان الله العظيم، اخر اين قدر نداند که چون علم حاصل کند و بدان عمل نکند، حجت بر وی مءکدتر گردد. و خبر ندارد که رسول‌الله، صلی الله عليه واله وسلم، مي‌گويد: «اشد الناس عذابا يوم القيامة عالم لا ينفعه الله بعلمه».
و در سخن مشايخ اورده‌اند که يکی از بزرگان جنيد را به‌خواب ديد و با وی گفت: «يا ابا القاسم، ما الخبر؟» جواب داد: «طاحت العبارات وفنيت الاشارات، ما نفعنا الا رکيعات رکعناها في‌جوف الليل».
[] ای فرزند، از اعمال  مفلس و غافل، و از احوال  تهی ، و از معانی خالی مباش. و تو به‌يقين بدان که علم مجرد دستگيری نکند. و ترا اين به‌مثالی معلوم گردد. 
اگر کسی در بيابانی مي‌رود و ده شمشير هندی در پشت دارد و همچنين ديگر سلاح‌های نيکو، و مع هذا از // اهل سلاح و مرد جنگ و محاربه نباشد. و ناگاه شيری به وی درايد، چه گويی اين همه سلاحهای وی بی‌انکه کار فرمايد، شر ان شير از وی دفع کند يا نه؟ تو نيک دانی که نکند. همچنين بعينه مي‌دان که اگر کسی صد هزار مسءلة علمی را بخواند و بداند و يکی به‌عمل نياورد، او را از ان دانش هيچ فايده نخواهد بود.
مثالی ديگر. اگر کسی رنجور باشد و رنج و بيماری وی، مثلا، از حرارت باشد و صفرا بر وی غلبه کرده بود و داند که علاج اين بيماری کشکاب و سکنجبين است و نخورد، ان دانش وی دفع بيماری وی کند يا نه؟ و تو نيک دانی که قطعا نکند. بيت:
گر می دو هزار رطل بر پيمايی، ﴿﴾ تا می نخوری، نباشدت شيدايی.
اگر صد سال علم خوانی و هزار بار کتاب برهم نهی، پس بدان عمل نکنی و خود را به اعمال صالحه مستعد و شايستة رحمت خدای تعالی نکنی، رحمت خدای، عز وجل، در تو نرسد. از قران بشنو: «وان ليس للانسان الا ما سعي» [ :].
[] ای فرزند، دانم که خوانده باشی که اين ايت منسوخ است. انکس منسوخ باشد که اين سخن گفت. گيرم که اين ايت منسوخ است. در اين ايت‌های ديگر چه گويند؟ «فمن كان يرجو لقاء ربه فليعمل عملا صالحا...» [ :]. «جزاء بما کانوا يکسبون...» [ :]. «ان الذين امنوا وعملوا الصالحات كانت لهم جنات الفردوس نزلا * خالدين فيها» [ :]. «الا من تاب وامن وعمل صالحا...» [ :].
و در اين حديث‌های ديگر چه گويند که: «بني الاسلام علي خمس: شهادة ان لا اله الا الله وان محمدا رسول الله؛ واقام الصلاة؛ وايتاء الزكاة؛ وصوم رمضان؛ وحج البيت لمن استطاع اليه سبيلا». «والايمان  قول باللسان وتصديق بالجنان وعمل بالاركان».
اين را دليل بيش از انست که در اين مختصر بتوان شمرد. و اگر ترا در خاطر ايد که من مي‌گويم که: «بنده به‌عمل خود در بهشت رود نه به‌رحمت و فضل حق سبحانه و تعالی»، پس بدان که هنوز سخن من فهم نکرده‌ای. بدان که من اين نمي‌گويم، بلکه // مي‌گويم که: «بنده به‌فضل و کرم و رحمت حق تعالی به‌بهشت رسد، اما تا او به‌طاعت و عبادت خود را مستعد و شايستة رحمت خدای تعالی نگرداند، رحمت به‌وی نرسد». نه من مي‌گويم بلکه خدای تعالی مي‌فرمايد: «رحمت الله قريب من المحسنين» [ :]. و چون رحمت در وی نرسد، کی به‌بهشت رسد؟
و اگر کسی گويد که: «بنده به‌مجرد ايمان به‌بهشت رسد»، من نيز مي‌گويم: «برسد. و ليکن با خود کی رسد؟ بس عقبه‌ها در پيش است تا انگاه که برسد. عقبة اول  انست که ايمان به‌سلامت با خود ببرد. و چون ايمان به در مرگ به‌سلامت ببرد و عقبه‌های ديگر باز برد و به‌بهشت برسد، بهشتيی مفلس باشد».
[] ای فرزند، يقين دان که: تا کار نکنی، مزد نيابی.
حکايت. يکی در بنی اسراءيل سال‌های بسيار عبادت مي‌کرد. باری تعالی مي‌خواست که خلوت او را بر ملاءک جلوه دهد، ملکی به وی فرستاد که ان عابد را بگوی که: «تا کی اين همه مجاهده کشی و رياضت بری که شايسته نيستی». ان ملک بيامد و ان پيغام بگزارد. عابد جواب داد که: «مرا از بهر بندگی افريده‌اند، مرا با بندگی کار است، خداوندی او داند». ان فرشته باز حضرت رفت و گفت: «الهی، عالم‌السری و دانايی که ان عابد چه گفت». از حضرت خطاب امد: «چون او از بندگی بر نمي‌گردد، ما با کريمی هم از او بر نگرديم. اشهدوا، يا ملاءکتي، اني غفرت له!» 
[] ای فرزند، بشنو که مصطفی، صلی الله عليه وسلم، مي‌گويد: «حاسبوا انفسكم قبل ان تحاسبوا، وزنوا اموالكم قبل ان توزنوا». 
مرتضی علی، رضی الله عنه، می‌گويد: «من ظن انه بدون الجهد يصل، فهو متمن. و من ظن انه ببذل الجهد يصل، فهو متعن».
حسن بصری، رحمة الله عليه، مي‌گويد: «طلب الجنة بلا عمل  ذنب من الذنوب».
بزرگی ديگر می‌گويد: «الحقيقة  ترك ملاحظة العمل لا ترك العمل».
مصطفی، صلوات الله وسلامه عليه، نيکوتر و بهتر و پاکيزه‌تر و // صريح‌تر و با مبالغه‌تر مي‌فرمايد: «الكيس  من دان نفسه وعمل لما بعد الموت. والاحمق  من اتبع هواه وتمني علي الله المغفرة» و في‌رواية: «الامان».
[] ای فرزند، بسی شب‌ها که زنده داشته‌ای به‌تکرار علم و مطالعة ان و بسی خواب‌های خوش که بر خود حرام کرده‌ای. ندانم که باعث تو بر ان چه بوده‌است؟ اگر غرض تو از ان  دنيا بود و جذب حطام ان و تحصيل مناصب و مباهات با اقران و امثال خود، فويل لک ثم ويل! و اگر غرض تو  احيای شريعت و دين محمدی بود و تهذيب اخلاق و کسر نفس، فطوبی لک ثم طوبی لک!
و قد صدق من قال شعر:
سهر العيون لغير وجهك  ضاءع ﴿﴾ وبكاءهن لغير فقدك  باطل.
[] ای فرزند، «عش ما شءت، فانك ميت؛ واحبب من شءت، فانك مفارقه؛ واعمل ما شءت، فانك مجازبه». ترا از تحصيل علم کلام و خلاف و طب و نجوم و شعر و عروض و دواوين بحتری و حماسه و متنبی چه حاصل جز تضييع عمر؟ بجلال ذوالجلال که در انجيل عيسی، عليه الصلواة والسلام ، يافته‌ام که: «از انگاه که ميت را بر جنازه نهند تا انگاه که او را به‌لب گور برند، باری تعالی بخودی خود از وی چهل سءال بکند. اول اين باشد که: عبدي طهرت منظر الخلق سنين، هل طهرت منظري ساعة؟»
[] ای فرزند، هر روز به دل تو ندا مي‌کنند که: «ما تصنع بغيري وانت محفوف بخيري»، اما تو خود کری و نمی‌شنوی.
[] ای فرزند، علم بي‌عمل  ديوانگی است، و عمل بي‌علم  بيگانگی. علمی که امروز ترا از معاصی باز ندارد و در طاعت ندارد، فردا ترا از اتش دوزخ هم باز ندارد. اگر امروز عمل نکنی و تدارک روزگار گذشته نکنی، فردا به‌قيامت گويی: «فارجعنا نعمل صالحا» [ :]. پس با تو گويند: «ای احمق! تو خود از انجا می‌ايی».
[] ای فرزند، همت در جان می‌بايد داد، و هزيمت  در نفس، و تن بر مرگ مي‌بايد نهاد که منزلگاه گورستان است. ان قوم که در ان منزلگاه لحظه به لحظه // منتظر تو اند تا کی به پيش ايشان بروی. زنهار تا بي‌زاد و توشه نروی.
صديق اکبر، رضی الله عنه، مي‌گويد: «هذه الاجساد  قفص الطيور او اصطبل الدواب». اکنون در خود انديشه کن که از کدامانی؟ اگر از مرغان اشيانی، چون اواز طبل «ارجعي!» [ :] بشنوی، پرواز گيری و بر بلندتر جاءی نشينی از عرش: «اهتز العرش لموت سعد بن معاذ». و اگر، والعياذ بالله، از چهارپايانی که «اولءك كالانعام بل هم اضل» [ :]، يقين دان که رخت از زاويه به هاويه مي‌بری.
حکايت. وقتی حسن بصری را، رحمة الله عليه، شربتی اب سرد به دست دادند تا در اشامد، چون ان قدح اب بستد، دود براورد و بيخود گشت و قدح از دست وی درافتاد. چون با خود امد، گفتند: «ترا چه رسيد؟» گفت: «ذکرت امنية اهل النار حين يقولوا لاهل الجنة: "افيضوا علينا من الماء" [ :]».
[] ای فرزند، اگر ترا علم مجرد کفايت بودی و به عمل حاجت نبودی، ندای «هل من ساءل؟ هل من تاءب؟ هل من مستغفر؟» بي‌کار بودی. ندای «هل من ساءل؟» در سحرگاهان از بهر انست که: «كانوا قليلا من الليل ما يهجعون» [ :].
خبر. روزی جماعتی از صحابه در خدمت رسول خدای، صلی الله عليه وسلم، نشسته بودند و ذکر خير عبدالله بن عمر، رضی الله عنهما، مي‌کردند. رسول خدای، عليه من الصلوات افضلها، گفت: «نعم الرجل هو لوكان يصلي من الليل». 
و هم رسول خدای، عليه الصلوة والسلام، روزی به يکی از صحابه گفت: «يا فلان، لا تكثر النوم بالليل، فان كثرة النوم بالليل تدع صاحبه فقيرا يوم القيامة».
[] ای فرزند، «ومن الليل فتهجد به نافلة لك» [ :]  امر است؛
«وبالاسحار هم يستغفرون» [ :]  شکر است؛
«والمستغفرين بالاسحار» [ :]  ذکر است.
و رسول خدای، صلی الله عليه وسلم، // مي‌گويد: «ثلاثة اصوات يحبها الله تعالي: صوت‏الديك و صوت الذي يقرا القران و صوت‌المستغفرين بالاسحار».
سفيان ثوری، رحمة الله عليه، مي‌گويد: «ان لله تعالي ريح يهب وقت الاسحار يحمل الاذكار الي الملك الجبار». و هم او مي‌گويد: «اذا كان اول الليل نادی منادي من تحت العرش: "الا ليقم العابدون!" فيقومون ويصلون ما شاء الله. ثم نادی منادي في‌شطر الليل: "الا ليقم القانتون!" فيقومون ويصلون الي السحر فاذا كان السحر نادی منادي: "الا ليقم المستغفرون!" فيقومون ويستغفرون فاذا طلع الفجر نادی منادي: "الا ليقم الغافلون!" فيقومون من فرشهم كالموتي من قبورهم».
[] ای فرزند، در وصايای لقمان امده‌است که پسر را وصيت مي‌کرد و مي‌گفت: «يا بني لا يكونن الديك اكيس منك ينادي بالاسحار وانت ناءم».
و چه نيکو و لايق اين سخن گفته‌است ان کس که اين بيت گفته:
لقد هتفت في جنح ليل حمامة ﴿﴾ علي فنن وهنا واني لناءم
كذبت وبيت الله لوكنت عاشقا ﴿﴾ لما سبقتني بالبكاء الحماءم.
[] ای فرزند، خلاصة نصيحت‌ها  انست که بدانی که طاعت و عبادت کدام است و چيست. بدان که طاعت و عبادت  متابعت شارع است، صلوات الله عليه، هم در اوامر و هم در نواهی، هم به‌قول و هم به‌فعل. يعنی انچه کنی و انچه نکنی و انچه گويی و انچه نگويی، بايد که همه به‌فرمان باشد. و اگر کنی، به‌فرمان کنی که صورت عبادت دارد. واگر نه به‌فرمان کنی، ان نه عبادت باشد که عصيان بود، اگر چه خود نماز و روزه باشد. 
نبينی که اگر کسی هر دو عيد و ايام‌التشريق به‌روزه باشد، عاصی باشد، با انکه روزه صورت عبادت دارد. اما چون نه به‌فرمان می‌دارد، عاصی می‌گردد. و همچنين اگر کسی در جامه‌ای يا موضعی مغصوب نماز کند، ماثوم باشد و اگر چه صورت عبادت دارد، زيرا // که نه به‌فرمان می‌کند. و همچنين اگر کسی با زن حلال خود مزاح و بازی کند، او را با ان مزاح و بازی کردن ثوابهاست، چنانکه در حديث امده‌است، اگر چه لعب است، زيرا که به‌فرمان می‌کنند. 
پس معلوم شد که عبادت  فرمان بردن است نه به‌مجرد نماز و روزه، زيرا که نماز و روزه انگه عبادت می‌باشد که به‌فرمان می‌کنند.
[] پس، ای فرزند، بايد که افعال و اقوال تو به‌فرمان باشد، يعنی موافق شريعت باشد، زيرا که علم و عمل خلق، بي‌فتوای مصطفی، صلی الله عليه وسلم،  ضلالت است و سبب دوری از خدای است. و از اين سبب بود که رسول خدا، صلوات الله عليه، علمهای سابق را منسوخ کرد.
پس بايد که بي‌فرمان دم نزنی و متيقن باشی که راه خدای تعالی باين علم‌ها که تو تحصيل کرده‌ای، نتوان رفت و همچنين به‌شطح و طامات و ترهات و خيالات صوفيان ظاهر. بلکه اين راه به‌مجاهده قطع توان کرد و هوی و شهوت و کام خويشتن به‌شمشير مجاهده بريدن، نه طامات و ترهات پرانيدن. سخن باريک و روزگار تاريک بسنده نباشد. زبانی مطلق و دلی به‌شهوت و غفلت مطبق  نشان شقاوت بود. و تا هوای نفس به‌صدق و مجاهدت کشته نگردد، دل به‌انوار موافقت زنده نشود.
[] ای فرزند، چند مسءله پرسيده‌ای که بعضی از ان خود به‌گفت و نوشت راست نيايد. اگر بدان رسی، خود بدانی. مصراع: «عشق امدنی بود نه اموختنی». و اگر نرسی، دانستن ان از مستحيلات است، زيرا که ان  همه ذوقی است. و هر چه ذوقی بود، در گفت و نوشت نتوان اورد مثل شيرينی و ترشی و تلخی و شوری که تا شخص خود نچشد، هرگز به‌گفت و نوشت نتوان اورد. و پيش از انکه به‌مذاق او رسيده باشد، هرگز معلومش نگردد.
[] ای فرزند، اگر چنانکه عنينی نامه‌ای به‌کسی نويسد که ان کس لذت مجامعت يافته باشد، و از وی درخواهد که تو به‌من نويس که مجامعت چه لذت است، چنانکه من دريابم، اين کس را جواب جز اين نباشد که به‌وی نويسد که: « ای فلان، من پنداشتم که تو عنينی، اکنون بدانستم که با عنينی احمقی. اين لذت مجامعت  ذوقی است که اگر بان رسی، خود بدانی. و اگر نه، به‌گفت و نوشت راست نيايد». //
[] ای فرزند، سءال‌های تو بعضی همچنين است. اما انچه به‌گفت و نوشت راست ايد، در کتب احيا و کيميا و ديگر تصانيف به‌شرح گفته‌ام. از انجاها طلب می‌کن. و در اينجا نيز هم اشارتی کرده شود.
پرسيده‌ای که: «بر سالک راه خدای تعالی چه واجب است؟»
بدان که اولين چيزی که بر وی واجب است،  ان اعتقادی پاک است، چنانکه در ان هيچ بدعت نبود. دوم  توبتی نصوح که پس از ان باز سر زلت نرود. سوم  خصم را خشنود کردن، چنانکه هيچ افريده را بر وی حقی نماند. چهارم  از علم شريعت چندان حاصل کردن که امر خدای تعالی بدان بگزارد و از علم شريعت بيش از اين بر وی واجب نيست که تحصيل کند و از علمهای ديگر چندان که داند که خلاص و نجات وی در ان است، نه چندان که به‌کار وی نيايد. و اين سخن تو را به يک حکايت معلوم گردد.
حکايت. در حکايات مشايخ اورده‌اند که شبلی، رحمة الله عليه، گفت که «من چهارصد استاد را خدمت کردم و بر اين استادان چهار هزار حديث خوانده‌ام. و از اين چهار هزار حديث يک حديث اختيار کردم و به‌عمل می‌اورم و باقی فروگذاشته‌ام، زيرا که چون در اين يک حديث تامل کردم، خلاص و نجات خود در اين ديدم و نيز علم اولين و اخرين در اين حديث درج ديدم. و حديث  اين است که مصطفی، صلی الله عليه وسلم، به‌يکی از صحابه می‌فرمايد: «اعمل لدنياک بقدر مقامک فيها. واعمل لاخرتک بقدر بقاءک فيها. واعمل لله بقدر حاجتک اليه. واعمل للنار بقدر صبرک عليها».
[] ای فرزند، از اين حکايت ترا معلوم شد که ترا به‌علم بسيار حاجت نيست، زيرا که علم بسيار خواندن و حاصل کردن  از فروض کفايت است، و ديگران اين بار از گردن تو برگرفته‌اند. در اين حکايت تامل کن تا ترا اين معنی يقين گردد.
حکايت. اورده‌اند که حاتم اصم  از شاگردان و مريدان شقيق بلخی بود، رحمة الله عليهما. 
روزی شقيق به‌وی گفت: «ای حاتم، چه مدت است که تو در صحبت منی و سخن من می‌شنوی؟»
گفت: «سی‌وسه سال است».
گفت: «در اين مدت چه علم حاصل کرده‌ای // و چه فايده از من گرفته‌ای؟»
گفت: «هشت فايده حاصل کرده‌ام».
شقيق گفت: «انا لله وانا اليه راجعون! [ :] ای حاتم، من جملة عمر در سروکار تو کرده‌ام، و ترا بيش از هشت فايده حاصل نشده‌است؟»
گفت: «ای شيخ، اگر راست خواهی، چنين است. و بيش از اين نمي‌خواهم. و مرا از علم اين قدر بس است، زيرا که مرا يقين است که خلاص و نجات من در دو جهان  در اين هشت فايده است».
شقيق گفت: «ای حاتم، بگو که اين هشت فايده خود چيست؟»
گفت: «فايدة اول  انست که در اين خلق جهان نگاه کردم و ديدم که هر کسی محبوبی و مشعوقی اختيار کرده‌اند. و ان محبوبان و مشعوقان بعضی تا مرض موت با ايشانند و بعضی تا موت و بعضی تا لب گور. و پس از ايشان باز گرديدند و ايشان را فردا وحيدا باز گذاشتند. و هيچ يکی با ايشان در گور نرفت و مونس وی نشد. پس من انديشه کردم و با خود گفتم که: «محبوب ان نيک است که با محب در گور رود و در گور مونس وی باشد و چراغ گور وی باشد و در قيامت و منازل ان با وی باشد». پس احتياط کردم و ان محبوب که اين صفت دارد، اعمال صالح باشد. پس من ان را محبوب خويش ساختم تا با من در گور ايد و مونس من گردد و چراغ گور من باشد و در منازل قيامت با من باشد و هرگز از من نگردد». 
شقيق گفت: «احسنت وزه، يا حاتم، نيکو گفتی! فايدة دوم بيار تا چيست؟»
گفت: «ای استاد، فايدة دوم  انست که در اين خلق نگاه کردم و ديدم که همة خلق پيروی هوی کردند و بر مراد نفس رفتند. و پس در اين ايه انديشه کردم: «واما من خاف مقام ربه ونهي النفس عن الهوي * فان الجنة هي الماوي» [ :] و يقين دانستم که قران  حق و صدق است.
پس بخلاف نفس بدرامدم و بر مجاهدة وی کمر بستم و او را در بوتة مجاهده نهادم و يک ارزوی وی ندادم تا در طاعت خدای تعالی ارام گرفتم».
شقيق گفت: «بارک الله عليک! نيکو کردی! فايدة سيم بيار».
گفت: «ای استاد، فايدة سيم  انست که در اين خلق نگاه کردم و ديدم که هر کسی سعيی و رنجی در اين دنيا برده بودند و از اين حطام دنياوی چيزکی حاصل کرده بودند و بدان خرم و شادمانه بودند که مگر چيزی حاصل کرده‌اند. پس من در اين ايه‌ای تامل کردم که: «ما عندكم ينفد وما عند الله باق» [ :]. 
پس محصولی که از اين دنيا اندوخته بودم، در راه // خدای تعالی نهادم و به‌درويشان ايثار کردم و به‌وديعت به‌خدای سپردم تا در حضرت حق سبحانه و تعالی باقی باشد و توشه و زاد و بدرقة راه اخرت باشد».
شقيق گفت: «بارک الله، يا حاتم، نيکو کردی و نيکو گفتی! فايدة چهارم بگو تا چيست؟»
گفت: «ای شيخ، فايدة چهارم  انست که در خلق جهان نگاه کردم و قومی را ديدم که پنداشتند که شرف و عزت ادمی و بزرگواری شخص  در کثرت اقوام و عشاير است تا لاجرم قومی بدين افتخار و مباهات کردند. و قومی پنداشتند که شرف و بزرگواری شخص در مال است و اولاد، و بدان فخر و مباهات کردند. و قومی پنداشتند که شرف و بزرگواری در خشم راندن و زدن و کشتن و خون ريختن است، و بدان افتخار و مباهات نمودند. و قومی پنداشتند که شرف ادمی  در اتلاف مال و تبذير است، پس بدان افتخار و مباهات کردند. پس من در اين ايه تامل کردم که: «ان اكرمكم عند الله اتقاكم...» [ :]. دانستم که حق و صدق  اين است. و اين همه پنداشت‌ها و گمان‌های خلق  خطاست. پس تقوی اختيار کردم تا در حضرت حق تعالی از جملة گراميان باشم».
شقيق گفت: «احسنت، يا حاتم، نيکو گفتی! فايدة پنجم بگو». 
گفت: «ای استاد، فايدة پنجم  انست که در خلق نگاه کردم و ديدم که هر قومی يک‌ديگر را نکوهش می‌کردند. چون بديدم که همه از حسد بود که بر يک‌ديگر می‌بردند به‌سبب مال و جاه و علم، پس من در اين ايه تامل کردم که: «نحن قسمنا بينهم معيشتهم في الحياة الدنيا...» [ :]. پس دانستم که اين قسمت در ازل رفته‌است و کس را در اين اختياری نيست. پس بر کس حسد نبردم و به‌قسمت خدای تعالی راضی گشتم و با هر که در جهان صلح کردم».
شقيق گفت: «يا حاتم، نيکو کردی! فايدة ششم بيار».
گفت: «ای استاد، فايدة ششم  انست که در خلق دنيا نگاه کردم و ديدم که هر قومی يک‌ديگر را دشمن داشتند، در کسی به‌سببی و غرضی که با يک‌ديگر دارند. پس در اين ايه تامل کردم که: «ان الشيطان لكم عدو فاتخذوه عدوا» [ :]. دانستم که گفتة حق تعالی  حق است. و جز شيطان و اتباع وی را دشمن نمی‌بايد داشت. پس شيطان را دشمن داشتم و او را فرمان نبردم و نپرستيدم بلکه فرمان حق تعالی بردم و او را پرستيدم و بندگی // او کردم که راه راست و صراط‌المستقيم  اين است، چنانکه خدای تعالی فرموده: «الم اعهد اليكم يا بني ادم ان لا تعبدوا الشيطان انه لكم عدو مبين * وان اعبدوني هذا صراط مستقيم» [ :]».
شقيق گفت: «يا حاتم، نيکو گفتی! فايدة هفتم بيار».
گفت: «ای استاد، فايدة هفتم  انست که در خلق نگاه کردم و ديدم که هر کسی در طلب قوت و معاش خود کوششها و سعيها بليغ می‌نمودند و بدين سبب در حرام و شبهت می‌افتادند و خود را خوار و بي‌مقدار می‌داشتند. پس من در اين ايه تامل کردم که: «وما من دابة في‌الارض الا علي الله رزقها...» [ :]. پس دانستم که قران  راست است و حق، و من  يکی‌ام از جملة دابه‌های روی زمين. پس به‌خدای تعالی مشغول شدم و دانستم که روزی من برساند، زيرا که ضمان کرده‌است».
شقيق گفت: «نيکو گفتی! فايدة هشتم بيار».
گفت: «ای استاد، فايدة هشتم  انست که در اين مردم نگاه کردم و ديدم که هر کسی اعتماد به‌کسی و چيزی کرده‌اند: يکی به‌زر و سيم، و يکی  به‌کسب و پيشه و حرفت، و يکی  به‌مخلوقی همچون خود. پس من در اين ايه تامل کردم که: «ومن يتوكل علي الله فهو حسبه...» [ :]. پس توکل به‌خدای تعالی کردم. «وهو حسبی ونعم الوکيل».
پس شقيق گفت: «يا حاتم، وفقک الله تعالی که من در تورية و انجيل و زبور و فرقان نگاه کردم و ديدم که اين چهار کتاب بدين فواءد هشتگانه می‌گردد. و هر که بدين فايده‌های هشتگانه کار کند و به‌عمل اورد، بر اين چهار کتاب کار کرده باشد و به‌عمل اورده».
پس از اين دو حکايت ترا معلوم گشت که ترا به‌علم بسيار حاجت نيست. اکنون باز سر سخن رويم و تمامت انچه بر سالک راه خدای تعالی واجب است، بگويم: 
پنجم  پيری بايد که او را راهنمايی کند و تربيت کند و اخلاق بد از وی بستاند و بدر اندازد و اخلاق نيکو بجای ان نهد. و معنی تربيت  اين است همچون برزگری که غله را تربيت کند: هر گياهی که با غله برامده باشد، از ميان غله بکند و بدر اندازد و همچنين سنگی و کلوخی که در ميان کشتزار باشد بيرون اندازد و از بيرون اب و سماد بدان اورد تا غله پرورده و نيکو برايد. 
والبته البته سالک راه خدای را از // پيری مربی چاره نباشد، زيرا که خدای تعالی از برای ان پيغمبران را به‌خلايق فرستاد تا دليل راه خدای باشند و خلق را رهنمايی کنند. پس چون ايشان از دنيا برفتند و پيغامبر ما نيز، صلی الله عليه وعليهم، همچنين از دنيا رحلت فرمود، ناءبان خود را بجای بگذاشت تا دليل خلق باشند به‌راه حق تا روز قيامت. 
پس سالک راه از پيری ناگزير است تا اين پير ناءب رسول خدای باشد در دليل کردن به‌راه خدای عز وجل. و شرط پير  انست که ناءبی رسول خدای را شايد که عالم باشد. اما نه هر عالمی پيری را بشايد، بلکه اهليت اين کار کسی را باشد که او را نشانی چند باشد. و ما به‌طريق اجمال از ان نشانيها بعضی بگوييم تا هر سرگشتة اين دعوی نتواند کرد.
گوييم: هر ان کسی که از حب دنيا و حب جاه و اسباب اعراض کرده باشد و متابعت شخصی بصير پيدا کرده باشد که متابعت ان شخص مسلسل باشد تا به‌مصطفی، صلی الله عليه وسلم؛ و به‌فرمان وی از هر نوعی رياضت کشيده باشد  از کم خوردگی و کم گفتن و کم خفتن و نماز بسيار گزاردن و روزه بسيار داشتن و صدقه بسيار دادن؛ و در تبعيت وی محاسن‌الاخلاق سيرت وی گشته باشد – از صبر و شکر و توکل و يقين، و سخاوت و قناعت و امانت و طمانينت، و بذل مال و حلم و تواضع و دانستگی، و صدق و حيا و وقار و سکون وتانی وامثال اينها؛ و نوری از نور پيغامبر، صلی الله عليه وسلم، اقتباس کرده بود و اخلاق ذميمه در ان نور معدوم گشته باشد از کبر و بخل و حسد و کينه و حرص و امل در زن و طيش و سرسبکی و امثال اينها بری باشد؛ و از علم ديگران مستغنی گشته، چنانکه به‌علم کسی محتاج نباشد، الا به‌علم پيغامبر، صلی الله عليه وسلم،  و انان که نايبی رسول خدا را شايند.
اين است بعضی از نشانهای پير طريقت که ياد کرده امد و اقتدا کردن بايشان  طريق صواب باشد. اما چنين پير نادر افتد و کمتر توان يافت. و اگر کسی را توفيق رفيق گردد گه پيری چنين دريابد و انگه پير او را بخود قبول کند، بايد که پير را محترم دارد هم به‌ظاهر هم به‌باطن.
احترام به‌ظاهر  ان بود که با وی مجادله نکند و حجت نگيرد، و در مسءله‌ای که رود، هيچ مناظره نکند و اعتراضی نکند، اگر چه داند که پير را // خطا افتاده‌است در ان مسءله‌ای که می‌گويد، مگر که خطاءی بزرگ باشد در اصل دين: که در ان زمان به‌طريق احسن شايد که پير را از ان خطا باز اورد. و بايد که در پيش پير سجاده نيفکند الا در حالتی که نماز می‌گزارد، و پس چون از نماز فارغ شود، سجاده در نوردد. و در حضور پير نماز نافله بسيار نکند. و هر چه پير حکم کند، به‌قدر وسع و استطاعت راه ان برود.
اما احترام باطن  ان است که هر چه به‌ظاهر گوش می‌دارد، در باطن منکر نشود هم به‌گفت و هم به‌کرد، و اگر نه  منافقی باشد. و اگر نتواند، بايد که ترک صحبت وی بکند تا انگاه که اندرون نيز موافق بيرون گردد.
و ششم  انکه او را ناگزير باشد از سياست نفس و اين انگاه او را ميسر گردد که از جليس‌السوء احتراز کند تا تصرف شياطين‌الانس والجن از ولايت دل او کوتاه شود و لوث شيطنت از وی برخيزد.
هفتم  انکه در همة حال درويشی بر توانگری اختيار کند. اين  جملة ان است که بر سالک راه خدای تعالی واجب است.
ديگر پرسيده‌ای که: «تصوف چيست؟»
بدان که تصوف  دو چيز است: راستی با خدای تعالی و سکون از خلق. هر که با خدای عز وجل راست روزگار است و با خلق نيکوخوی و بردبار است، او  صوفی است. و راستی با خدای تعالی  انست که حظ خود فدای امر او کند. و نيکوخوی با خلق  انست که کسی را فرا مراد خود ندارد بلکه خود را فرا مراد ايشان دارد مادام که مراد ايشان موافق شرع باشد.
ديگر پرسيده‌ای که: «بندگی چيست؟» 
بدان که بندگی سه چيز است: يکی  نگاه داشتن فرمان شرع؛ دوم  رضا به‌قضا و قدر و قسمت خدای تعالی؛ سوم  اختيار و خواست خود را بگذاشتن و باختيار و خواست خدای تعالی بودن و به‌فرمان او خشنود شدن.
ديگر پرسيده‌ای که: «توکل چيست؟» 
بدان که توکل  انست که خدا را استوار داری به‌وعده‌ای که کرده‌است. يعنی اعتقاد داری که هر چه قسمت تو کرده‌است، به‌تو رسد. و اگر هر که در جهان به‌دفع ان مشغول شوند، باز نتوانند گرفت. و هر چه قسمت تو نکرده‌است، به‌جهد تو و به‌کوشش همة خلق جهان به‌تو نرسد. //
ديگر پرسيده‌ای که: «اخلاص چيست؟» 
بدان که اخلاص  انست که کاری که کنی، همه خدای را باشد. و در ان کار که کنی، اندرون دلت مايل به خلق نباشد و دلت به‌ستايش خلق نگرايد و از نکوهش خلق پژمرده نباشد. و بدان که ريا از بزرگداشت خلق متولد می‌شود. و علاج ريا  انست که خلق را مسخر قدرت بينی و ايشان را چون جمادات انگاری و چنان دانی که همچنان که جمادات را قدرتی وارادتی نيست و راحتی و رنجی به‌تو نتوانند رسانيد، جملة خلق را همچنين دانی تا از ريا خلاص يابی ، زيرا که تا تو خلق را قادر و مريد بدانی، ريا از تو برنخيزد.
[] ای فرزند، باقی سءالات بعضی انست که در اغلب تصانيف ما مسطور است، از انجا طلب می‌کن. و بعضی انست که نوشتن ان  حرام است. تو انچه می‌دانی، به‌عمل می‌اور تا انچه ندانی، بر تو مکشوف گردد.
[] ای فرزند، بعد از اين هر چه بر تو مشکل گردد، جز به‌زبان دل از من سءال مکن که: «ولو انهم صبروا حتي تخرج اليهم لكان خيرا لهم...» [ :]. نصيحت خضر، عليه السلام، قبول کن: «فلا تسالني عن شء حتي احدث لك منه ذكرا...» [ :]. تعجيل مکن، چون وقت باشد، خود گويند و نمايند: «ساريكم اياتي، فلا تستعجلون» [ :]. تو پيش از وقت مپرس که چون رسی، خود بينی. اما يقين بدان که تا نروی، نرسی و نبينی: «اولم يسيروا في الارض فينظروا...» [ :].
[] ای فرزند، بخدا بخدا که اگر روش کنی، عجايب بينی. و در هر منزلی جان کن که بي‌جان کندن به جايی و کاری برنيايد. ذوالنون مصری، رحمة الله عليه، خوش گفته‌است به يکی از شاگردان خويش: «ان قدرت علی بذل الروح، فتعال والا فلا تشتغل بترهات الصوفية».
[] ای فرزند، سخن کوتاه کنم و ترا نصيحت کنم به‌هشت چيز: چهار ناکردنی و چهار کردنی تا علم تو در قيامت خصم تو نباشد و بر تو حجت نگردد.
اما ناکردنی.
اول ببايد که تا توانی مناظره نکنی و با هر کس در مسءله‌ای که رود، حجت نگيری که افات ان // بسيار است و اثم ان از نفع ان بيشتر است. زيرا که منبع همة اخلاق ذميمه است چون ريا و حسد و کبر و حقد و عداوت و مباهات و غير انها. پس اگر مسءله‌ای درافتد ميان تو و ميان ديگری، يا ميان تو و قومی و مراد تو ان باشد که انچه حق است، اشکار گردد، بدين نيت روا باشد که در ان مسءله بحثی رود. و صدق اين نيت را دو نشان باشد: يکی اينکه فرق نکنی ميان انکه حق بر زبان تو مکشوف گردد يا بر زبان ديگری. و دوم انکه بحث کردن در اين مسءله در خلوت دوست‌تر داری که در ملاء. اما اگر با کسی مسءله‌ای گويی و تو دانی که حق بر جانب تو است و او پيشانی کند و ستيز ورزد و از غايت جهالت فرود نيايد، زينهار با وی حجت نگيری و سخن فروگذاری و اگر نه، به‌وحشت انجامد و هيچ فايده حاصل نگردد.
سءال: «اگر کسی گويد که حق را چگونه فرود توان گذاشت؟»، جواب گوييم که: «سءال کردن از چيزهای مشکل  عرضه کردن علت و بيماری دل است بر طبيب دل. و جواب دادن  سعی کردن اين طبيب است در شفای اين بيمار. و يقين دان که جاهلان  بيماران‌اند که «في قلوبهم مرض» [ : و غيره] و علما  طبيبان‌اند. و عالم ناقص طبيبی را نشايد. و عالم کامل هر بيماری را طبيبی نکند، بلکه بيماری را طبيبی کند که در وی اميد بهی شناسد. اما جايی که علت مزمن باشد و بيمار بي‌عقل ماند، چنانکه در وی اميد بهی نبيند، پس استادی طبيب در ان باشد که گويد: اين بيمار علاج نپذيرد و به نشود و به مداوای وی مشغول گشتن  روزگار خود ضايع کردن بود».
اکنون بدان که بيماران که در جهالت گرفتار‌اند، چهار اند. از اين چهار يک علاج پذيرد و سه نوع ديگر علاج‌پذير نيست. 
بيمار اول از ان سه که علاج نپذيرد  کسی بود که سءال و اعتراض وی از حسد باشد. و حسد  بيماريی مزمن است و علاج‌پذير نيست. و يقين بدان که هر جواب که او را خواهی گفت، چندان که زيباتر و نيکوتر گويی و روشن‌تر، خشم او زيادت‌تر گردد و ترا منکرتر شود و ترا دشمن‌تر دارد و اتش حسد وی افروخته‌تر گردد. پس طريق  انست که خود را به‌جواب وی مشغول نگردانی. و مالاق من قال شعر: //
کل العداوة قد ترجی ازالتها/اماتتها ﴿﴾ الا عداوة من عاداک من حسد.
و نيز چه نيکو گفته‌اند رباعيه:
حاسد که هميشه خوار و ناکس باشد ﴿﴾ چندان که همی پيش رود، پس باشد.
زنهار مکافات حسد هيچ مکن ﴿﴾ کو را بر خود درد حسد بس باشد.
پس تدبير وی ان بود که وي را در ان بيماری بگذارند و از وی اعراض کنند: «فاعرض عمن تولي عن ذكرنا ولم يرد الا الحياة الدنيا» [ :]. و حسود به هر چه کند و گويد، اتش در خرمن خود زند. قال النبی، صلی الله عليه وسلم: «الحسد ياکل الحسنات کما تاکل النار الحطب».
بيمار دوم  ان بود که علت وی از حماقت بود و اين نيز هم علاج نپذيرد. و عيسی، عليه السلام، گفت: «از مرده زنده کردن عاجز نيامدم، و از معالجت احمق عاجز شدم». و اين کسی بود که مدتی اندک به‌طلب علمی مشغول گردد و در علوم اصلی خود، اصلا شروعی نکرده باشد و انگاه بر علمای بزرگ که همه عمر خود را در علوم شرعی و عقلی خرج کرده باشند، اعتراض کند. و اين قدر نداند که او را اگر عاميی فراز ايد، همچنان باشد که وی اين عالم را فراز امده. و چون ان نداند، اين نيز هم نداند که اين اعتراض که وی بر سخن اين عالم بزرگ می‌کند، اين سخن را غوری هست که نه وی دانسته‌است و نه ان عامی ديگر. و چون اين قدر انديشه نکند، از حماقت و نادانی بود. از وی نيز اعراض بايد کرد و به‌جواب وی مشغول نبايد گشت.
بيمار سوم  ان بود که مسترشد بود. و انچه از سخن بزرگان فهم نکند، بر قصور فهم خويش حمل کند. و انچه پرسد، از جهت فايده پرسد. و ليکن فهم وی از ادراک حقايق قاصر بود. به‌جواب وی نيز مشغول نبايد گشت، زيرا که پيغامبر می‌فرمايد: «نحن، معاشر الانبياء، امرنا بان نکلم الناس علی قدر عقولهم» يعنی ما که انبياءيم، فرموده‌اند ما را که با مردمان ان گوييم که فهم ايشان بدان رسد و ان را دريابند. و هر چه ايشان را فايده شنيدن نباشد، خود نگوييم با ايشان. //
بيمار چهارم  ان است که مسترشد باشد و زيرک بود و فاهم و عاقل باشد، يعنی مغلوب غضب و شهوت و حسد و جاه و مال نبود. و طالب و جويندة راه راست بود و هر سءال و اعتراض که کند، نه از سر تعنت و امتحان کند. اين يک بيمار علاج‌پذير بود. اگر به‌جواب وی مشغول گردی، روا باشد بلکه واجب بود.
ناکردنی دوم  انکه از واعظی ومذکری احتراز کنی که افات ان بسيار است، الا اگر دانی که انچه می‌گويی، نخست خود به‌عمل اورده باشی. و از اين سخن انديشه کنی [که] با عيسی، عليه السلام، گفتند: «يا عيسی، عظ نفسک فان اتعظت فعظ الناس، والا فاستحيی ربک». پس اگر چنانچه باين عمل مبتلی گردی، از دو چيز احتراز کن: 
يکی  از تکلف کردن در سخن به‌عبارات و استعارات و شطح و طامات و اشعار و ابيات که خدای تعالی متکلفان را دشمن می‌دارد. و تکلف چون از حد درگذرد، دليل کند بر خرابی باطن و غفلت دل از برای انکه معنی تذکير  ان است که از اتش مصيبت اخرت و تقصير کردن در خدمت حق تعالی و انديشه کردن در عمر گذشته و عقباتی که در راه دارد، و ايمان به‌سلامت بردن و از قبضة ملک‌الموت جستن و سءال منکر و نکير را جواب دادن و از قيامت و مواقف ان و مناقشه در حساب و ترازو و صراط و گذشتن بر ان و ديگر هول‌های قيامت انديشد. و اتش مصيبت اين جمله در دل وی افتد و او را بي‌قرار کند. جوش اين اتش و نوحة اين مصيبت‌ها را تذکير خوانند. 
و خلق را از اين همه اگاهی دادن و ايشان را به‌تقصير‌های خود و عيوب نفس بينا کردن تا تبش اين اتش‌ها و مصيبت‌ها در دل مجلسيان افتد تا تدارک عمر گذشته بدان قدر که توانند، بکنند و عذر خواهند و بر عمری که نه در طاعت بسر برده‌اند، حسرت خورند  اين جمله را بدين طريق که گفتم، علم وعظ خوانند. 
و اگر، به‌مثل، سيلابی به در سرای کسی رسد و بر ان بود که هم در ساعت سرای وي را خراب کند و فرزندان وي را هلاک گرداند. و خداوند سرای فرياد کند در سرای خود و گويد: «ای فرزندان من، الحذر الحذر! بگريزيد که سيل امد!» اين مرد را در اين وقت که اين سخن می‌گويد، پروای اين نباشد که اين سخن به‌تکلف و عبارت و تسجيع و ترصيع و نکت و اشارت گويد. مثال واعظ با خلق همين است: // «ان الينا ايابهم * ثم ان علينا حسابهم» [ :].
و ديگر بايد که در وعظ گفتن دل با ان ندهی و دربند ان نباشی که خلق در مجلس تو نعره زنند و حالت و وجد سازند و های و هوی زنند و جامه‌ها چاک کنند و شور و اشوب در مجلس افکنند تا مردمان گويند که: «مجلسی خوش می‌دارد و خوش‌وعظی می‌گويد» که اين همه  ميل باشد به‌ريا و اين خوش امدن – از غفلت تولد کند، بلکه بايد که دربند ان باشی که خلق را از دنيا به‌اخرت خوانی و از معصيت به‌طاعت و از حرص به‌زهد و از بخل به‌سخا و از ريا به‌اخلاص و از کبر به‌تواضع و از غفلت به‌بيداری و از غرور به تقوی، و اخرت را بر دل ايشان دوست گردانی و دنيا را  دشمن بی‌انکه ايشان را به‌رحمت و کرم حق تعالی مغرور گردانی، بلکه هم علم ترسکاری و هم علم رستگاری  هر دو باهم گويی. 
و ايشان را به‌خوف و رجا اندازی تا اندر پرهيزکاری ثابت قدم گردند. و ببينی که روی در چه دارند که خلاف رضای خداست. و قبلة دل ايشان چيست که خلاف شرع محمد مصطفی است، صلی الله عليه وسلم. و از اخلاق بد بر ايشان چه غالب است و ايشان را از ان بگردانی. و خوف و رجای ايشان را باز بينی که در چه درجه است: اگر خوف غالب است، به‌راحت و رستگاری خوانی، و اگر رجا غالب است، به‌خوف و پرهيزکاری، چنان که چون از مجلس برخيزند، از صفات ظاهر و باطن ايشان چيزی بگرديده باشد و معاملة ظاهر ايشان مبدل شده باشد و در طاعتی که کاهل و فاتر بوده باشند، راغب و حريص شوند و در معصيتی که دلير بوده باشند، هراس گيرند که علم وعظ و تذکير  اين باشد. 
و هر وعظی که نه چنين باشد و نه چنين گويند، همه وبال باشد هم بر گوينده و هم بر شنونده، بلکه گوينده غولی باشد و شيطانی بود که خلق را از راه می‌برد و خون ايشان می‌ريزد و ايشان را هلاک جاودانه می‌گرداند. و بر خلق واجب است از ايشان بگريزند، زيرا که ان فساد که ايشان می‌کنند در دين خلق، هيچ شيطانی نتواند کرد. و هر ان کسی که او را دسترسی و قدرت باشد، بر وی واجب بود که ايشان را از منبرها بزير اورد و از سخن گفتن منع کند، زيرا که فتنه از مردمان کوتاه کردن  از واجبات است و از جملة امر معروف و نهی منکر است. //
ناکردنی سوم  انکه بر هيچ پادشاه و بر هيچ امير ظالم سلام نکنی و با ايشان مجالست و مخالطت نکنی بل ايشان را خود نبينی که در ديدن ايشان و مجالست و مخالطت با ايشان افات بسيار است. و اگر بديدن ايشان مبتلی گردی، بايد که فضالی و مداحی و ثنا خوانی در باقی کنی: «فان الله تعالی يغضب اذا مدح الفاسق والظالم». «ومن دعا لظالم طول البقاء، فقد احب ان يعصي في الارض». 
و اگر به‌ديدن يکی از ايشان روی، به‌ان نيت روی که شفاعتی از بهر مظلومی کنی بعد از انکه دانسته باشی که از تو قبول خواهد کرد و يا او را از کاری بد باز داری، بعد از انکه غالب ظن تو بر ان باشد که از تو خواهد شنيد. و اگر يکی از ايشان به‌ديدن تو ايد، همچنين چون دانی که بارادت امده‌است از نصيحت، باز نگيری و به‌طريق عقل او را از چيزهای بد باز داری.
ناکردنی چهارم  انکه از ايشان چيزی قبول نکنی، و اگر چه دانی که انچه به‌تو می‌دهند، حلال است، زيرا که طمع به‌مال ايشان  سبب فساد دين بود و از ان مداهنت و مراعات جانب ايشان و موافقت بر ظلم ايشان و فسق و فجور ايشان تولد کند. و اين همه  هلاک دين است. و کمترين مضرتی که از ان متولد گردد، انست که ايشان را دوست داری. و هر که کسی را دوست دارد، عمر او خواهد که دراز بود. و چون درازی عمر او خواهد، درازی ظلم و خرابی عالم خواسته باشد. و از اين بتر چه باشد؟ هان وهان تا شيطان ترا از راه نبرد و در جوال خويش نکند، چنانکه با تو گويد: «اولی‌تر ان باشد که اين زر بستانی و به‌درويشان نفقه کنی و راحتی به‌درويشان رسانی که به‌ضرورت چون تو خرج کنی، در خير خرج کنی. و چون ايشان خرج کنند، در فسق و فجور خرج کنند» که شيطان بدين طريق خون بسيار کس ريخته‌است. و افات اين سخن بسيار است و در کتب خود شرح داده‌ايم، به‌تخصيص در کتاب احيا. از انجا طلب می‌کنی.
[] ای فرزند، از اين چهار چيز احتراز کن که ناکردنی‌است. و اما انچه کردنی‌است، ان نيز چهار است.
اول: انکه هر معامله که ميان تو و ميان خدای تعالی باشد، چنان کنی که اگر بنده‌ای از ان تو در حق تو کند، نرنجی و بپسندی و بر وی خشم نگيری. // و هر چه از بندة خويش در حق خويش نپسندی، بايد که از خويشتن در بندگی خدای تعالی نپسندی با انکه از انجا که حقيقت است، بندة تو  نه بندة تست بلکه درم‌ خريدة تست، و تو  بندة حقيقتی خدای را که افريدة اويی، و وی  افريدگار تست. 
دوم: هر معاملتی که ميان تو و ميان خلق باشد، با خلق چنان کنی که اگر ايشان با تو کنند، بپسندی و روا داری و از ان نرنجی: «فلا يکمل ايمان عبد حتی يحب لساءر الناس ما يحب لنفسه». 
سوم: انکه چون مطالعة علمی کنی و علمی خوانی، بايد که علمی باشد که اگر تو بمثل بدانی که عمر تو يک هفته بيش نمانده‌است، بدان مشغول گردی. و اين معلوم است که اگر تو بدانی که عمر تو يک هفته بيش نمانده‌است، در ان هفته به‌علم فقه و خلاف و اصول کلام و امثال انها مشغول نگردی، زيرا که دانی که در ان هفته اين علمها به‌فرياد تو نخواهد رسيدن، بلکه به‌مراقبت دل و معرفت صفات خود مشغول گردی و وي را از علايق و عوايق دنيا و اخلاق ذميمه پاک گردانی و و به‌محبت حق تعالی و اخلاق حسنه متصف گردی. و به‌عبادت مشغول شوی و روا داری که خود چنين باشد که هيچ روز و هيچ شب بر ادمی نگذرد که نه ممکن باشد که در ان روز ويا در ان شب وفات يابد.
[] ای فرزند، يک سخن بشنو و حقيقت دان و در ان انديشه کن و به‌عمل اور که البته البته خلاصی يابی: و اگر خبر دهند و به‌تو گويند که تا هفتة ديگر سلطان به‌سلام تو خواهد امد، دانم که در ان هفته به هيچ‌کار ديگر مشغول نگردی جز بدان که هر چه دانی که چشم سلطان بدان خواهد افتاد، پاکيزه و نيکو گردانی و اراسته و مزين کنی از تن و جامه و از سرای و فراش. اکنون انديشه کن و بدان که من اشارت به‌چه می‌کنم، زيرا که تو زيرکی و زيرکان را اشارت کفايت باشد. پيغامبر، صلی الله عليه وسلم، می‌فرمايد: «ان الله تعالی لاينظر الی صورکم ولا الی اعمالکم ولکن ينظر الی قلوبکم ونياتکم».
اکنون اگر می‌خواهی که علم احوال دل بدانی، از کتاب احياء و ديگر تصانيف ما طلب می‌کن. و اين  فرض عين است // بر همة مسلمانان. و ديگر علمها  فرض کفايت است الا ان قدر که بدان امر خدای تعالی بگزارند. ملک تعالی ترا و جملة مسلمانان را توفيق دهاد که حاصل کنند.
چهارم: انکه قوت وکسوت خود و عيال از حلال حاصل کنی بشرط انکه بيش ازکفاف يک سال حاصل نکنی چنانچه پيغامبر، صلی الله عليه وسلم، از بهر بعضی از حجره‌های خود ساختی و گفتی: «اللهم اجعل قوت ال محمد کفافا!» و نه هر حجره‌ای را کفاف يک سال ترتيب کردی بل کفاف يک سال مر ان کس را ترتيب کردی که دانستی که ضعيف قلب است. اما ان کس را که دانستی که صاحب يقين است، کفاف يک روزهم ندادی همچون عايشة صديق، رضی الله عنها وعن ابيها.
[] ای فرزند، در اين فصل ملتمسهای تو همه نوشتم. بايد که همه را بعمل اوری و در ميانه ما را از اذکرنی في صالح دعاءک فرو نگذاری.
اما دعاءی که خواسته‌ای، دعاها در صحاح بسيار امده‌است. بايد که از انجا ياد گيری. و همچنين در طريق اهل‌البيت، عليهم السلام، دعاهای نيکو بسيار امده‌است. از انجا طلب می‌کن و اين دعاها علی‌الدوام می‌خوان، علی‌الخصوص از عقب نمازها. مامول که به‌خواندن ثوابها يابی. و دعا اينست:
[دعا]
اللهم، انی اسالک:
من النعمة تمامها  و من العصمة دوامها  
و من الرحمة شمولها  و من العافية حصولها؛ 
ومن العيش ارغده  ومن العمر اسعده  ومن الاحسان اتمه  
ومن الانعام اعمه  ومن الفضل اعذبه  ومن اللطف انفعه.
اللهم، کن لنا ولاتکن علينا!
اللهم، اختم لنا بالسعادة اجالنا! 
وحقق بالزيادة امالنا! 
واقرن بالعافية غدونا واصالنا! 
واجعل الی رحمتک مصيرنا ومالنا! 
اصبب سجال عفوک علی ذنوبنا! 
ومن علينا باصلاح عيوبنا!
واجعل التقوی زادنا 
وفی دينک اجتهادنا 
وعليک توکلنا واعتمادنا!
اللهم، ثبتنا علی نهج الاستقامة! 
واعذنا من موجبات الندامة يوم القيامة! 
وخفف عنا ثقل الاوزار! 
وارزقنا عيشة الابرار! 
واکفنا واصرف عنا شر الاشرار! 
واعتق رقابنا ورقاب اباءنا وامهاتنا من النار، ياعزيز، ياغفار، ياکريم، ياستار!
حرم وجوهنا وابداننا علی النار، يا واسع المغفرة، برحمتک، يا ارحم الراحمين!
وصلی الله علی خير خلقه محمد واله اجمعين! 